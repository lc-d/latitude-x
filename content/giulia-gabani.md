---
layout: 'page'
cover_image: '/img/giulia-sperlonga_inverno-2021.jpg'
---

::content-columns
#left
![Foto di Giulia Gabani di profilo con la corda d'arrampicata sulla spalla](/img/default/giulia.jpg){.m-auto.-mt-4}

#right

# Giulia Gabani

Padovana itinerante dal 1996. Cresciuta sotto il segno dell’Ariete, forse la causa del mio spirito dinamico e l’innata perseveranza nel raggiungere gli obiettivi. Appassionata dello Sport in tutte le sue forme e della Natura. Entusiasta e positiva per propria imposizione e personale missione.
::

Laurea Magistrale - con Lode - in Medicina e Chirurgia presso l’Università patavina. Dopo la l’abilitazione alla professione di medico-chirurgo, ho iniziato ad occuparmi di formazione, ottenendo il ruolo di docente titolare dei corsi di Primo Soccorso aziendale. Attualmente sono medico formatore di dipendenti di diverse aziende, avvalendomi di metodiche sia pratiche che teoriche e mettendo a disposizione la mia esperienza come Soccorritrice nelle ambulanze della Croce Rossa Italiana e per il SUEM 118 di Padova.

Dalla maggiore età non mi sono più fermata: ho intrapreso diversi viaggi e investito il mio tempo in esperienze che mi formassero dalla mente allo spirito. Chi mi conosce ha ricordi di me solo in movimento, seduta forse solo per mangiare, perché va sottolineato che lo studio della Scienza dell’Alimentazione è una mia grande passione. 
Insegnante di Yoga per convinto valore, sciatrice per amore.

Negli ultimi anni la mia vita ha subito molti cambiamenti. È iniziato un percorso di approccio professionale a diverse discipline legate al mondo dell’Outdoor tra cui alpinismo, canyoning e arrampicata sportiva, ma soprattutto ho conosciuto Francesco. Insieme perseguiamo l’obiettivo di arricchire con sfide, emozioni ed esperienze il viaggio più importante in assoluto, la Vita.

Orgogliosa content creator e video maker per passione ed esperienza: sono la creatrice di tutti i video del Canale Youtube di Latitude-X, attraverso i quali esprimo la mia creatività e immortalo le cascate di emozioni racchiuse in ogni singola avventura e sfida vissute. Assemblo e creo minuti di video fatti di storie, immagini e secondi vissuti che diano valore al dono più grande: il nostro tempo.

## Contatti

- ::content-icon{icon="mail"}
[Mail](mailto:giuliagabani@gmail.com)
:: 

- ::content-icon{icon="instagram"}
[Instagram](https://www.instagram.com/giulia_gabani){:target="_blank"}
::