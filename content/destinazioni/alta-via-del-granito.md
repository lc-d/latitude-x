---
title: 'Alta Via del Granito'
cover_image: '/img/trekkeraltaviagranito-lagorai_autunno-2021.jpg'
location_name: 'Lagorai'
season: 'autunno' 
difficulty: 'media difficoltà'
activity: 'trekking'
layout: 'destinazioni'
description: "L’Alta Via del Granito è una traversata ad anello, nella singolare isola granitica del gruppo Cima d’Asta - Cime di Rava, nella Catena del Lagorai."
date: "2023-02-02T13:27:11.546"
draft: "false"
---

L’Alta Via del Granito è una traversata ad anello, nella singolare isola granitica del gruppo Cima d’Asta - Cime di Rava, nella Catena del Lagorai. L’Alta Via percorre una rete di antichi sentieri ed ex strade militari, risalenti alla Prima Guerra Mondiale, collegando gli unici due rifugi del gruppo. Tre giorni di facile cammino fra stupendi paesaggi naturali, severi ricordi della Grande Guerra, malghe ed alpeggi, testimonianze esemplari dell’antico patto dell’uomo con la natura.

La lunghezza dell'itinerario è di circa 28 km, con un dislivello totale di quasi 2030 mt (per chi compie l'ascensione del Cimon di cima d'Asta bisogna aggiungere altri 380 mt).

::content-icon{icon="twitter"}
::

::content-icon
---
icon: menu
size: xl
color: primary
---
::

::content-gallery
---
images: [ 
    {
        src: '/img/trekkeraltaviagranito-lagorai_autunno-2021.jpg',
        caption: '1 pippo'
    },
    {
        src: '/img/sassorosso-lagorai_estate-2021.jpg',
        caption: '2 pippo'
    },
    {
        src: '/img/trekkeraltaviagranito-lagorai_autunno-2021.jpg'
    }
]
---
::

I sentieri sono di facile percorrenza (difficoltà EE) ma non sono comunque da sottovalutare per l'impegno fisico. I tempi di percorrenza indicati riguardano il solo cammino, senza includere le soste e si riferiscono a persone con buon allenamento in montagna. Tra i due rifugi non ci sono punti di appoggio, ma in alcuni casi, specie nella seconda tappa, si trovano ricoveri d'emergenza e alcune grotte della Prima Guerra Mondiale. Anche per l'abbigliamento si tenga presente che ci sono molti tratti sopra i 2000 metri.

### Periodo di svolgimento della escursione

Il periodo consigliato va dal 20 giugno al 20 settembre, anche se la traversata si può effettuare fino a fine settembre-ottobre. In tal caso bisognerà munirsi di tendina e sacco-pelo o fare affidamento sui ricoveri invernali dei rifugi. All'inizio dell'estate, a seconda di di come è stato l'inverno, si può trovare ancora neve sui sentieri, soprattutto verso cima d'Asta, in questo caso sono utili le ghette. In piena stagione estiva è indispensabile prenotare con un certo anticipo e per semplice questione di rispetto e delicatezza nei confronti delle altrui esigenze,si raccomanda di disdire con tempestività - ove possibile - le eventuali mancate presenze.

### Equipaggiamento

L’equipaggiamento necessario è quello da trekking in montagna più tutta l’attrezzatura per pernottare in tenda o in bivacco. La Guida vi fornirà una check-list dettagliata di tutto.

### Quota di partecipazione

La quota di partecipazione è di euro 250 a testa con un minimo di 6 partecipanti e un massimo di 8.

Per gruppi più piccoli si può chiedere un preventivo personalizzato.
