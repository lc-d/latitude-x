---
title: 'Translagorai'
cover_image: '/img/sassorosso-lagorai_estate-2021.jpg'
location_name: 'Lagorai'
season: 'estate'
difficulty: 'alta'
activity: 'trekking'
layout: 'destinazioni'
description: "La Translagorai è un trekking di più giorni che attraversa tutta la selvaggia catena del Lagorai, dalla Panarotta a passo Rolle."
date: "2023-02-04T13:27:11.546"
draft: "false"
---

### Descrizione del percorso, dislivello, lunghezza, tempo di percorrenza

La Translagorai è un trekking di più giorni che attraversa tutta la selvaggia catena del Lagorai, dalla Panarotta a passo Rolle. La vista spazia a nord sulle dolomiti fassane e a est sulle Pale di San Martino. L’itinerario è quasi sempre in quota, superando più volte i 2.000 metri.
Globalmente presenta un dislivello positivo di 4.000 metri per una lunghezza di 72 chilometri.
Ogni giorno si camminerà tra le 6 e le 8 ore, in funzione dell’allenamento del gruppo, per raggiungere i vari punti di bivacco, per un totale di 5 giorni di cammino e 4 notti.
I punti di bivacco saranno il Rifugio Sette Selle, Lago delle Stellune, Laghetti delle Aie e Bivacco Paolo e Nicola. Quindi, un giorno in rifugio, due giorni in tenda e un giorno in bivacco.

### Periodo di svolgimento della escursione

Il periodo migliore per percorrere questo itinerario va dalla seconda metà di giugno (prima si rischia di trovare ancora parecchia neve in alcuni tratti) a fine settembre. Negli anni più caldi, anche ottobre potrebbe essere un ottimo periodo, tenendo conto che le giornate sono più corte e le notti più fredde. Il periodo decisamente ottimale è inizio luglio e settembre, per la stabilità del meteo e la bassa frequentazione dell’itinerario rispetto al mese di agosto.

### Equipaggiamento

L’equipaggiamento necessario è quello da trekking in montagna più tutta l’attrezzatura per pernottare in tenda o in bivacco. La Guida vi fornirà una check-list dettagliata di tutto.
Dal momento che la Translagorai è un trekking in ambiente severo e isolato, si richiede al partecipante un’ottima forma fisica. In ogni caso la partecipazione è condizionata ad una valutazione della Guida, a seguito di un colloquio.

### Quota di partecipazione

La quota di partecipazione è di euro 450 a testa con un minimo di 6 partecipanti e un massimo di 8.

Per gruppi più piccoli si può chiedere un preventivo personalizzato.
