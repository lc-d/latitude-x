---
title: "Selvaggio Blu - Prima Tappa"
cover_image: "/img/sardegna/selvaggioblu_sardegna_estate-2021-2.jpg"
video_id: "Lmw4_sZqa54"
location_name: "Sardegna"
description: ""
layout: "viaggi"
date: "2021-05-12T18:44:04.400"
draft: "false"
---

## Pedra Longa - Punta Salinas

Inizia il nostro Selvaggio Blu. 
Qualche giorno da dedicare al sopralluogo e via in autonomia su quello che viene considerato il trekking più difficile d'Italia.
Cinque giorni in compagnia solo dei nostri zaini, forti soltanto della nostra preparazione fisica e tecnica, per ripetere questo splendido itinerario da Pedra Longa a Telettotes, passando per Cala Sisine e Cala Luna.

Prima tappa: partenza da Pedra Longa e arrivo a Punta Salinas, un belvedere su Cala Goloritzè.
Tappa, questa, molto lunga. Avevo visto che alcune guide la dividevano in due o tre giornate, ma a causa delle difficoltà nel piazzare i rifornimenti via terra, ho deciso di accorparla in un’unica giornata.
Sicuramente ci vuole una bella preparazione fisica, perché non molla dall’inizio alla fine. Sono circa 20 km per più di 2000 metri di dislivello positivo.
Dopo la salita sulla cengia di Punta Giradili si fa ingresso nel cuore del Selvaggio, con infiniti attraversamenti di bacu (canyon), qualche facile arrampicatina, scorci pazzeschi su fiordi e porti naturali, ravanamenti nella macchia mediterranea, traversate a picco sulle scogliere, lunghe ore sui campi solcati.