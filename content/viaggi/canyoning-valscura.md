---
title: "Canyoning in Val Scura"
cover_image: "/img/valscura/valscura-lavarone_estate-2021.jpg"
video_id: "AVxvTsMMrJ0"
location_name: "lavarone"
description: ""
layout: "viaggi"
date: "2021-08-13T09:07:06.937"
draft: "false"
---

## Lavarone - Storia di un'apertura e prima ripetizione 

Rivivere in questo video le emozioni che abbiamo provato con Giulia durante i giorni dell'apertura è semplicemente bellissimo. 
Un'esplorazione nata per caso, in un posto che conoscevo bene, ma che ho voluto vedere con occhi diversi, per disegnare una linea che seguisse fedelmente quella dell'acqua.

Durante l'anno del Covid abbiamo trovato l'avventura fuori di casa. Un'avventura vera, fatta di dubbi e di paure. D'altro canto il canyoning non è il nostro sport, però la voglia di esplorare quella forra era tanta. Così, in due giorni, armati di mute, trapano, batterie, tasselli, piastrine, anelli, chiodi, friend, cliff, zaini e ovviamente corde, siamo scesi lungo queste eleganti cascate. 

In questo video il grosso delle immagini riguardano la prima ripetizione, che abbiamo fatto un anno dopo, nella quale abbiamo risistemato e rinforzato buona parte delle soste. Giulia ha voluto, comunque, mettere alcuni frame che avevamo girato in apertura, con un flusso d'acqua più corposo e spettacolare.

E' stata una gran bella avventura e sono contento di averla condivisa con Giulia, che due anni fa quasi non sapeva cosa fosse una corda. Una terapia d'urto che l'ha fatta crescere in poche ore, dove si è trovata "calata" in un ambiente severo e repulsivo, ma che ha affrontato sempre con entusiasmo e col sorriso, che poi è quello che conta!

Per la relazione basta chiedere, o magari la troverete in giro su internet ;)
