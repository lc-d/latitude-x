---
title: "Cordillera Blanca - Santa Cruz"
cover_image: "/img/peru/santacruz2-peru_inverno-2022.jpg"
video_id: "0Y_Ywv4QN2w"
location_name: "Peru"
description: ""
layout: "viaggi"
date: "2022-02-12T22:48:15.254"
draft: "false"
---

## Trekking Santa Cruz 

Se volete un trekking che attraversa la Cordillera Blanca, siete nel posto giusto!
Santa Cruz Trek, un itinerario pazzesco, dall'altra parte del globo, in Perù.
Appena atterrati a Lima abbiamo preso un bus notturno per Huaraz, la capitale "alpinistica" della Cordillera, da dove abbiamo organizzato la logistica. Dopo un paio di giorni di acclimatamento, con la jeep ci siamo fatti portare a Vaqueria, da dove parte il trekking. Passare sotto l'Huascaran, nei pressi di passo Portachuelo, pensare che lì Renato Casarotto aveva fatto il campo base per la sua epica ascesa della nord in 17 giorni, è incredibile.
Da Vaqueria, quattro giorni immersi in queste montagne incredibili, accompagnati dal rumore delle cascate e dai boati delle valanghe che cadevano dalle cime più alte.
Quattro giorni dove il sole ha bucato le nuvole solo in rari casi, e la pioggia è stata nostra compagna di avventure, aggiungendo fatica, ma anche drammaticità, al percorso. Un itinerario che viaggia spesso sopra i 4.000 metri, raggiungendo il culmine a Punta Union, a 4.750 metri di altezza.
Quattro giorni che vi facciamo rivivere in questo video e, per chi vorrà, che vi faremo vivere dal vivo prossimamente.