---
title:  "Selvaggio Blu - Seconda Tappa"
cover_image: "img/sardegna/selvaggioblu2_sardegna_estate-2021-2.jpg"
video_id: "qRZmHHQ5OMY"
location_name: "Sardegna"
description: ""
layout: "viaggi"
date: "2021-05-12T18:45:03.046"
draft: "false"
---

## Punta Salinas - Ovili S'Arcu e Su Tasaru 

Un risveglio magico a Punta Salinas, scaldati dai colori dell’alba e dal nostro fornelletto MSR.
Qualche minuto ad ammirare Cala Goloritzè e la sua Aguglia dall’alto e via giù verso il bacu. Prima tappa la corda. L’avevamo nascosta nella macchia poco prima del bacu. Poi ancora giù verso la bellissima Cala Goloritzè che ci ha accolto con un bellissimo sole prima che le nuvole ci avvolgessero.
Proseguiamo poi verso il passaggio di Bolatina, una breve arrampicata agevolata dalle corde fissa, un canale detritico e un tronco di ginepro intagliato per superare l’ultima paretina. Purtroppo li è iniziato a piovere più forte, costringendoci a cercare un riparo. Una volta arrivati agli Ovili S’Arcu e su Tasaru abbiamo, quindi, deciso di fermarci li per la notte in quanto proseguire oltre con la pioggia non sarebbe stato sicuro.
Il posto, in ogni caso, è magico. L’unico problema è che non avendo raggiunto i rifornimenti posti all’Ovile Piddi, eravamo senza acqua. Questo ci ha costretto a gestire molto bene le riserve idriche rimaste.