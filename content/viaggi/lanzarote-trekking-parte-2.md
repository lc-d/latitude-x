---
title: "Lanzarote Trekking - Seconda Parte"
cover_image: "/img/lanzarote/vulcano-lanzarote_autunno-2021.jpg"
video_id: 'fZFyol_g6IU'
location_name: ""
description: ""
layout: "viaggi"
date: "2021-11-12T18:32:09.367"
draft: "false"
---

## Risco de Famara e Pico Partido

Uno dei modi più belli per visitare Lanzarote è farlo a piedi.
Distese di lava infinite, vulcani e Oceano saranno i vostri compagni di viaggio.
Questo è il secondo di due mini video dedicati ai trekking a Lanzarote.
Il primo dei due trekking proposti in questo corto è il Risco de Famara, rinominato da noi anche La Ruta de la Muerte. La partenza è direttamente dalla famosa spiaggia di Famara, famosa per le sue onde da surf. Da li si segue una strada sterrata che punta dritto sulla scogliera a nord. Ben presto la strada si trasforma in sentiero, un sentiero che corre su delle cenge sospese a 100 metri di altezza dal mare, in un paesaggio mozzafiato. La roccia è piuttosto friabile e alcuni punti sono franati, quindi bisogna fare molta attenzione in alcuni passaggi. 
Una volta arrivati in prossimità delle ex saline che caratterizzano la piana sotto la scogliera, abbiamo terminato il trekking all'altezza di Guinate, seguendo un sentiero che con facili passaggi di arrampicata porta nuovamente in quota e alla strada. Da li, in meno di mezz'ora, si arriva in centro ad Haria.
Il secondo, invece, è un facile e panoramico trekking a Pico Partido, uno splendido vulcano non lontano dal Parco di Timanfaya. Un giro consigliato, dal quale si ha un panorama privilegiato del paesaggio marziano che caratterizza Lanzarote. 