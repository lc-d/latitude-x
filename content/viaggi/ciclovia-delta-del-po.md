---
title: "Ciclovia Delta del Po"
cover_image: "img/DeltaPo/ciclovia_deltadelpo_estate-2023.jpg"
video_id: "x543JIsHg0g"
location_name: "Veneto"
description: ""
layout: "viaggi"
date: "2024-01-13T19:06:38.784"
draft: "false"
---

## La nostra PRIMA CICLOVIA: GRAVEL sul DELTA del PO - 200 km da PADOVA

Un week end alternativo e, come lo abbiamo definito noi, alla ricerca della "dimensione orizzontale".
Ultimamente la nostra vita è sempre una corsa, tra spedizioni, sopralluoghi e corsi di primo soccorso. Sempre in giro, sempre a mille. Ed era da un pò che volevamo prenderci due giorni a bassa intensità, pedalando tra campi e canali, in pieno relax. Due giorni rurali.
Quale miglior posto del Delta del Po, ci siamo detti. E, per fortuna, non ci siamo sbagliati. La nostra bella Italia ci stupisce semplicemente girando l'angolo.
Partiti da Padova, abbiamo seguito l'argine del Brenta fino a Chioggia, poi Rosolina e la bellissima via delle Valli, dove sia a destra che a sinistra c'è solo acqua. Poi ancora giù, tra gialli campi e sterrati, fino a Porto Viro.
Lì una notte nell'accogliente agriturismo La Presa (consigliatissimo!!) dove abbiamo ricaricato le batterie (quelle che si chiamano quadricipiti..:)) e la mattina rotta verso casa, passando per il Po, l'Adige, Adria, Rovigo e Monselice, questa volta seguendo un itinerario più asfaltato ma altrettanto bello.
Due giorni che ci hanno stupito e che Giulia ha voluto raccontarvi in questo video che, come sempre, speriamo sia di vostro gradimento.