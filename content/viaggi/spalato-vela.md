---
title: "Barca a vela in Dalmazia"
cover_image: "/img/spalato/spalatovela-dalmazia_autunnp-2022.jpg"
video_id: "KN341oxOsJI"
location_name: "croazia (spalato)"
description: ""
layout: "viaggi"
date: "2022-10-13T09:01:01.810"
draft: "false"
---

## Beneteau First 21.7 - Sailing Croatia

Tornare a fare lo skipper dopo un po’ di tempo è stata una bellissima emozione. E tornare a farlo per un evento così importante come la laurea di Giulia è stato ancora più bello. Inoltre, mettiamoci anche un posto magnifico come le isole dalmate, un tempo stupendo è una barca molto divertente, è stato come avere degli ingredienti perfetti e avere “solo” la responsabilità di usarli al meglio. 
Io ce l’ho messa tutta, e vedere la felicità di Giulia alla fine di ogni giornata mi ha fatto capire che la rotta era quella giusta.

Nel video non l’abbiamo inserito, peró il viaggio è iniziato prima, come sempre. Dalla scelta della barca, alla location, ai contatti con l’armatore, alla rotta, a recuperare l’attrezzatura nella nostra vecchia barca, alla partenza…
Partenza da Padova con direzione Spalato.
Tappa intermedia nella mitica falesia di Osp e poi notte nell’ entroterra di Fiume, in un posto non lontano da Fuzine, in un bosco già acceso dai colori autunnali.
Partenza il giorno dopo per Spalato dove conosciamo l'armatore che mi fa un veloce briefing della barca.
Andiamo a fare cambusa e poi inizia lo stivaggio di cibo e attrezzatura. Come sempre non siamo leggeri ma entra tutto.
Prendiamo confidenza di questo Beneteau First 21.7 dormendo la prima notte nel Marina di Spalato.
Finalmente, il giorno dopo, salpiamo. La rotta disegnata sulle carte nautiche non verrà rispettata, decido che sarà il vento a portarci.
E ci porterà in giro per 7 giorni, come una guida che vuole farti scoprire le sue terre. Delle terre bellissime, che sanno di mare.
Torniamo, come sempre, con le tasche vuote ma con la testa e il cuore ricchi di esperienze, di ricordi…e di nuovi sogni.